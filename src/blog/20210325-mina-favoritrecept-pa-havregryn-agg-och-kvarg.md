# Mina favoritrecept på havregryn, ägg och kvarg

_Publicerat 2021-03-25_

Hemma hos oss finns det alltid havregryn, ägg och kvarg. Det är livets viktigaste beståndsdelar. Tillsammans med lite andra ingredienser går det att göra ganska många varierande frukostar och mellanmål. Här vill jag dela med mig av några av dem.

## <a href="#grotkaka" name="grotkaka">Grötkaka</a>

Det här är en del av min frukost sen ett halvår tillbaka. Varje lördag gör jag en sats som är åtta gånger större än receptet och äter under resten av veckan. Kakan går utmärkt att frysa och tina i kylskåp under natten. Oftast vänder jag ner frysta bär i smeten innan jag häller den i formen. Receptet kommer ursprungligen från [Julia Samuelsson](https://www.instagram.com/jsamuel90/).

### Ingredienser

- 1 ägg
- 1 st banan
- 100 g kvarg
- 1.5 dl havregryn
- 2 msk smaksatt kasein
- 0.5 tsk bakpulver
- 1 nypa salt
- 1 nypa kanel
- 1 nypa kardemumma

### Gör såhär

1. Blanda de torra ingredienserna.
1. Mixa de andra så att det blir en slät smet.
1. Rör ner de torra i de blöta ingredienserna.
1. Häll ner i en form som är smörad eller täckt med bakplåtspapper.
1. Grädda på 175 grader tills smeten har blivit fast och gyllenbrun. Tar cirka 30 minuter.
1. Ät som den är eller toppad med kvarg och bär.

## <a href="#banankaka" name="banankaka">Banankaka</a>

Den här banankakan har visat sig vara perfekt fingermat för barnen när vi har ätit mellanmål ute. Den är lagom fast för att de ska kunna hålla i den och lagom lätt för att den ska kunna svängas ihop när vi mellanlandar hemma under en utflyktsdag. Receptet kommer ursprungligen från [Allt om Mat](https://alltommat.se/enkel-banankaka-recept/).

### Ingredienser

- 3 st övermogna bananer
- 2 ägg
- 1 tsk bakpulver
- 1 nypa kanel
- 0.5 dl dinkelmjöl
- 50 g smör eller olja
- 2 tsk kakao

### Gör såhär

1. Mosa bananerna
1. Vispa allt till en smet
1. Grädda i en bröad form på 175 grader tills smeten nästan är fast.
1. Ta ut kakan och låt stå i 30-60 minuter, så att den svalnar och blir lite fastare.

## <a href="#sierras-muskelvafflor" name="sierras-muskelvafflor">Sierras muskelvåfflor</a>

Sierra de Goldsmith har tagit fram ett recept på våfflor, som återkommer på helgmorgnarna hos oss. Det är ett av få recept jag har som en anteckning i min mobiltelefon, eftersom jag inte vill riskera att det försvinner. Här kommer det i nedskriven form. Originalreceptet finns [här](https://nordicwellness.se/nyheter/pt-bloggen/2018/mar/fira-vaffeldagen-pa-ett-starkt-satt/).

### Ingredienser

- 1.5 st banan
- 2 ägg
- 100 g kvarg (naturell eller smaksatt)
- 1.5 dl havregryn
- 1 tsk bakpulver
- 1 nypa salt

### Gör såhär

1. Mixa alla ingredienser till en slät smet och låt stå medan våffeljärnet blir varmt.
1. Smörj järnet och grädda våfflorna. Det tar längre tid att grädda dem än en vanlig våffla. Lyfter man för tidigt delar sig den. Det är dock ingen fara. Den går ihop sig sen.
